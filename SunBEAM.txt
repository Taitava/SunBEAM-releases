
                                             BBBBBBBB      EEEEEEEEEEEE        AAAA        MMM                MMM
                                             BBBBBBBBBB    EEEEEEEEEEEE       AAAAAA       MMMM              MMMM
                                             BBB   BBBBB   EEE               AAA  AAA      MMMMM            MMMMM
  SSSSSSSSSS  UU          UU  NN         NN  BBB     BBBB  EEE              AAA    AAA     MMMMMM          MMMMMM
 SSSSSSSSSSS  UU          UU  NNN        NN  BBB      BBB  EEE              AAA    AAA     MMM MMM        MMM MMM
SSS           UU          UU  NNNN       NN  BBB     BBBB  EEE              AAA    AAA     MMM  MMM      MMM  MMM
SS            UU          UU  NN NN      NN  BBBBBBBBBBB   EEE             AAA      AAA    MMM   MMM    MMM   MMM
SSS           UU          UU  NN  NN     NN  BBBBBBBBB     EEEEEEEEEEEE    AAAAAAAAAAAA    MMM    MMM  MMM    MMM
 SSSSSSSSS    UU          UU  NN   NN    NN  BBBBBBBBBBB   EEEEEEEEEEEE    AAAAAAAAAAAA    MMM     MMMMMM     MMM
  SSSSSSSSS   UU          UU  NN    NN   NN  BBB     BBBB  EEE            AAA        AAA   MMM      MMMM      MMM
         SSS  UU          UU  NN     NN  NN  BBB      BBB  EEE            AAA        AAA   MMM       MM       MMM
          SS  UUU        UUU  NN      NN NN  BBB     BBBB  EEE            AAA        AAA   MMM                MMM
         SSS   UUU      UUU   NN       NNNN  BBB   BBBBB   EEE           AAA          AAA  MMM                MMM
SSSSSSSSSSS     UUUUUUUUUU    NN        NNN  BBBBBBBBBB    EEEEEEEEEEEE  AAA          AAA  MMM                MMM
SSSSSSSSSS        UUUUUU      NN         NN  BBBBBBBB      EEEEEEEEEEEE  AAA          AAA  MMM                MMM

------------------------------------------ - - - ~~~~~~~~~~~~~~~ - - - ------------------------------------------
------------------------------------------ - - - VER. VALMIS 1.0 - - - ------------------------------------------
------------------------------------------ - - - ~~~~~~~~~~~~~~~ - - - ------------------------------------------


 O - - - - - - - - - - - - - - - O
          Ohjeen sisältö
 | ~~~~~~~~~~~~~~~~~~~~~~~~~~~~~ |

 | 1. Pelin esittely             |

 | 2. Peliohjeet                 |

 | 3. Laitteistovaatimukset      |

 | 4. Vikatilat                  |

 | 5. Kysymyksiä ja vastauksia   |

 | 6. Tekijä, palaute & levitys  |

 O - - - - - - - - - - - - - - - O



H U O M I O !

Älä tallenna tätä tiedostoa missään vaiheessa. Peli huomaa pienenkin muutoksen ja lakkaa toimimasta, jos ohjeita on muokattu.

ÄLÄ SIIS EDES KORJAA KIRJOITUSVIRHEITÄ, JOS SELLAISIA LÖYTYY!


---------- - - - ~~~~~~~~~~~~~~~~~ - - - ----------
---------- - - - 1. Pelin esittely - - - ----------
---------- - - - ~~~~~~~~~~~~~~~~~ - - - ----------

SunBEAM on englanninkielisestä nimestään huolimatta täysin suomalainen ja suomenkielinen peli. Peli-ideasta kerron kohta, mutta ensiksi haluan sanoa, että SunBEAMin kaltaisia pelejä ei paljoa taida olla, ja itsekin tiedän vain yhden samantapaisen. Sekin on (/oli?) vasta projektivaiheessa kun tätä kirjoitin. Oikeastaan alkuperäinen idea lähtikin juuri siitä projektista, jonka nimeä nyt en muista. CoolBasic.com:n foorumeilta siitä luin. Täysin samanlaista peliä en kuitenkaan tehnyt. Päätin vain kyhätä jotakin pientä hiljaisuudessa elävän K-pelien kävijöiden iloksi.

"Pentti Erkkilä oli kinnostunut tietokoneista jo nuorena miehenä. Niinpä hän totta kai tiesi Intel:n ja Amd:n olevan keskenään kilpailevia suoritinvalmistajia. Pentti opiskeli tietokoneita ja elekroniikkaa. Hän valmistui ja työllistyi.

Mutta eräänä päivänä:
-Miksei tämä helvatun kone tee mitään!? huusi Pentti töissään.

Pentti sai heti potkut, sillä hän oli pelottanut yrityksen kaikki asiakkaat tiehensä. Tuntikausien pohdintojen jälkeen Pentti ymmärsi viimein, mikä koneeseen oli mennyt. Tietokonealan alati kasvavat, päivittyvät ja paisuvat ohjelmistot olivat vuosien saatossa viimein onnistuneet aina nujertamaan suorittimen kuin suorittimen. Töissä olleen koneen suoritin ei enää jaksanut pyörittää Windows Xp:tä, joka oli juuri ladannut ja asentanut automaattisesti 10 000 hotfixiä.

Pahinta oli, että suoritinta ei voinut päivittää. Se oli uusin, tehokkain, kyvykkäin ja hintavin suorittimen rääpäle, mikä kaupoista löytyi. Intel ja Amd nimittäin olivat ajaneet itsensä umpikujaan. Suorittimissa käytettävissä mikropiireissä ja niiden transistoreissa käytetty puolijohdetekniikka oli tullut kehitysuransa päähän. Kukaan ei yksinkertaisesti kyennyt tekemään tällä tekniikalla enää edellistä tehokkaampaa suoritinta.

Pentti halusi ratkaista tämän ongelman, joten hän käytti päiviä ja viikkoja pelkkään pohdiskeluun. Päänsärkylääkkeitä kului. Viimein tarpeeksi mietittyään, tutkittuaan ja kokeiltuaan asioita hän tuli tulokseen, että on mahdollista korvata suorittimien hitaat puolijohteet optisilla härpäkkeillä, jolloin tieto suorittimen sisällä kulkisi osapuilleen valonnopeudella!

Ei kulunut kauaakaan, kun Pentti näpytteli kännykällään pari numeroa soittaakseen molemmille Intel:lle ja Amd:lle - uunituore patentti taskussaan. Molemmat yritykset kiinnostuivat heti Pentin suunnitelmista ja ostivat häneltä patentin sikahintaan jakaen sen keskenään puoliksi. Maksuksi sovittiin 5% kaikkien Intelin ja Amd:n uusien prosessorien tuotosta. Sillä Pentti voisi elää lopun ikänsä tekemättä enää työtä.

Mutta ei kulunut kuukauttakaan, kun molemmat yritykset ottivat jälleen Penttiin yhteyttä ilmoittaen, että heidän suunnittelijansa, kehittäjänsä ja jopa kahvinkeittäjänsä olivat epäonnistuneet yrittäessään suunnitella uudenlaista optista prosessoria. Pentille lähetettiin kaikki epäonnistuneet suunnitelmat tarkistettavaksi. Rahaahan Pentti ei saisi ennen kuin tietokonekauppiaat toitottaisivat talvella valoisaa joulua uusien optisten suorittimien ostajille."

Sinun tehtävänä on siis selvittää, mikseivät suoritimien sisäinen valonsäde löydä sinne, minne pitää. Sinun tulee tehdä piirrustuksiin (pelissä tuttavallisemmin "kenttiin") lisäyksiä peilaamaan valonsäde oikeisiin paikkoihin. Eikä sekään aina ole hyvä. Sinun on pistettävä itsesi täysillä likoon, sillä valon reitistä pitää myös saada lyhyt, jotta suorittimessa riittää nopeus! Eikä hommaa helpota se, että saamasi piirrustukset on jo alunperin tehty enemmän tai vähemmän mielenvikaisesti. :DDDD


------------ - - - ~~~~~~~~~~~~~ - - - ------------
------------ - - - 2. Peliohjeet - - - ------------
------------ - - - ~~~~~~~~~~~~~ - - - ------------

Peliohjeet löytyvät itse pelistä. Käynnistä peli ja klikkaa Ohjeet-painiketta. Sijoitin ohjeet siksi itse pelin sisään, että ne olisivat helpommin saatavilla pelitilanteessa.


------ - - - ~~~~~~~~~~~~~~~~~~~~~~~~ - - - -------
------ - - - 3. Laitteistovaatimukset - - - -------
------ - - - ~~~~~~~~~~~~~~~~~~~~~~~~ - - - -------

Koneesi olisi hyvä täyttää nämä vaatimukset pelin sujuvan toimimisen vuoksi.

Minimi:
 + Suoritin: 350 MHz Intel, AMD tai vastaava
 + Käyttöjärjestelmä: Windows 98, Me, 2000, Xp (ja Vista luultavasti käy myös)
 + RAM-muisti: 64 Mb (Windows 98) / 256 Mb (Windows Xp)
 + Näytönohjain: 8 Mb muistia
 + DirectX 7.0 (voit ladata täältä: www.microsoft.com)
 + Hiiri ja näppäimistö
 + Noin 4 Mb kovalevytilaa

Suositus:
 + Suoritin: 1000 - 2000 Mhz tai enemmän
 + RAM-muisti: 128 Mb (Windows 98) / 512 Mb (Windows Xp) tai ememmän
 + Näytönohjain: 32 Mb muistia tai enemmän
 + Rullahiiri
 + Äänikortti
 + Internetyhteys päivityksiä varten
 + Kovalevytilaa vähän enemmän kuin 4 Mb, jotta jäisi tilaa vielä päivityksillekin ;)
 
Suositustehovaatimukset ovat suorittimen osalta tällä hetkellä korkeat. Editori nimittäin pyörii hitaasti sellaisten kenttien kohdalla, joissa on paljon peilejä, esteitä, kohteita tai estoalueita. Tulevissa päivityksissä editori tulee keventymään. Pienempiä kenttiä pystyy pelaamaan huomattavasti alhaisemmallakin suorittimen kellotaajuudella.


------------- - - - ~~~~~~~~~~~~ - - - ------------
------------- - - - 4. Vikatilat - - - ------------
------------- - - - ~~~~~~~~~~~~ - - - ------------

Tässä kappaleessa on lueteltu mahdollisia vikoja, joita pelissä saattaa ilmetä.

 * Virheilmoitus: "Ei voida asettaa 800x600-resoluutiota 32-bittisillä väreillä."
  + Tietokoneesi näytönohjain ei tue tätä resoluutiota, tai sinulla ei ole DirectX (7.0 tai uudempi) asennettuna.
  + Korjaa asentamalla uusin DirectX (www.microsoft.com).
  + Jos ei auta, käynnistä peli (esimerkiksi pikakuvakkeen avulla) komentamalla SunBEAM.exe IKKUNA jolloin peli käynnistyy ikkunassa kokoruudun sijaan.
  + Jos ei edelleenkään auta, voi olla aika ostaa uusi näytönohjain tai uusi tietokone.

 * Virheilmoitus: "Unable to set graphics mode."
  + Sama kuin edellinen - paitsi että tätä ei pitäisi ikinä ilmaantua.
  + Kokeile tietokoneen uudelleen käynnistystä.

 * Virheilmoitus: "Can't read from negative array index."
  + Virhe pelin koodissa, jolloin peli yrittää lukea muistitaulukkoa jokseenkin hullusti.
  + Koeta ladata peliin korjaus Päivitys-toiminnon avulla.
  + Jos ei auta, lähetä minulle palautetta ja kerro, mitä olit juuri tekemässä, kun tämä ilmaantui.

 * Virheilmoitus: "Memory Access Violation"
  + Virhe pelin koodissa, jolloin peli yrittää käyttää jotakin mediaa (grafiikkaa tai musiikkia) väärin.
  + Koeta ladata peliin korjaus Päivitys-toiminnon avulla.
  + Jos ei auta, lähetä minulle palautetta ja kerro, mitä olit juuri tekemässä, kun tämä ilmaantui.

 * Virheilmoitus: "Tiedostoa XXX ei löydy." TAI "Tiedosto XXX ei ole kunnossa."
  + Pelin päivitys on mennyt pieleen, peli ei ole kopioitunut oikein tai tiedostoille on tapahtunut muuta pahaa.
  + Lataa peli uudelleen osoitteesta http://www.kpelit.urli.net
  
 * Virheilmoitus: "Open to write failed"
  + Jos tämä tulee aivan pelin alussa tai poistuttaessa pelin asetuksista; ei asetuksien tallennus tiedostoon jostakin syystä onnistunut.
  + Jos tämä tulee kenttää tallennettaessa tai toplistaan kirjoittamisen yhteydessä, ei kentän tallentaminen onnistunut.
  + Lähetä asiasta palautetta.
 
 * Virheilmoitus: "Open to read failed."
  + Kentän avaaminen ei onnistunut tai kenttälistan lataaminen ei onnistunut.
  + Lähetä asiasta palautetta.

 * Bugi: Valonsäde menee peilistä tai esteestä läpi
  + Vika valonsäteen radan laskevassa moottorissa. Pelin testauksissa tällaista ei tosin havaittu enää useiden tuntien paranteluiden jälkeen.
  + Koeta ladata peliin korjaus Päivitys-toiminnon avulla.
  + Jos ei auta, nappaa vikatilanteesta kuva ja lähetä minulle. Jos olit juuri kehittämässä uutta kenttää, voit myös tallentaa kentän ja lähettää minulle (salasanasuojauksella tai ilman - minun ei tarvitse muuttaa kentän ominaisuuksia).
  + HUOM! Joskus tulee tilanteita, joissa valonsäde vain näyttää menevän peilin läpi. Tällöin  valonsäde oikeasti osuu peliin ensin kerran ja kimpoaa muihin peileihin, joista se lopulta päätyy tämän ensimmäisen peilin toiselle puolelle ja osuu suunnilleen samaan kohtaan kuin aiemmin, jolloin saattaa näyttää siltä, että valo menisi vain suoraan läpi.
  
  * Bugi: Valonsäde pysähtyy peiliin
   + Varmistu, ettei peli ole sittenkin este.
   + Varmistu, ettei peli vain lopettanut valonsäteen laskemista aikarajan ylittyessä (sitä voi säätää asetuksista - oletus on 10 sekuntia)
   + Jos ei auttanut, nappaa tilanteesta kuva ja lähetä minulle osoitteeseen kpelit2003@hotmail.com, kiitos.

 * En kuule musiikkia
  + Tarkista, että musiikki on kytketty pelin asetuksista ja että kaiuttimesi ovat päällä (ja että niissä on voluumia)
  + Tarkista, että Windowsin ääniasetuksissa yleinen äänen voimakkuus ei ole nollassa.
  + Tarkista, että Windowsin ääniasetuksissa WAV-äänen voimakkuus ei ole nollassa.
  + Tarkista, että äänet eivät ole hiljennetty Mute-toiminnolla Windowsissa.
  + Tarkista, että kaiuttimien johdot on kytketty kunnolla.
  + Tarkista, että tiedosto Data\Musiikki.mp3 löytyy (jos ei löydy, pelin pitäisi kyllä huomauttaa tästä).
  + Kokeile, lähteekö muista peleistä tai ohjelmista mitään ääntä
   - Jos ei lähtenyt, lataa äänikorttiisi uudet ajurit ja tarkista äänikortin kunto muutenkin.
   - Jos lähti, lähetä palautetta minulle asiasta. Kerro ainakin äänikorttisi merkki ja malli.

 * Säädin pelissä näytön gammaa ja nyt en näe asettaa sitä takaisin
  + Poista Asetukset.jtn-tiedosto. Tämä palauttaa kaikki asetukset oletusarvoihinsa.


----- - - - ~~~~~~~~~~~~~~~~~~~~~~~~~~~ - - - -----
----- - - - 5. Kysymyksiä ja vastauksia - - - -----
----- - - - ~~~~~~~~~~~~~~~~~~~~~~~~~~~ - - - -----

Tämä kappale sisältää kysymyksiä vastauksineen sellaisista asioista, joista ohjeen muut kappaleet eivät kerro.

 K  Miten voin muuttaa asetukset takaisin oletusarvoihinsa?
 V  Poista Asetukset.jtn-tiedosto. Peli luo automaattisesti uuden tilalle oletusasetuksilla.

 K  Unohdin luomani kentän salasanan. Onko se mahdollista saada selvitettyä?
 V  On, mutta siihen kykenee vain minä tai hakkeri. Periaatteessa en kyllä lähde selvittämään salasanaa huijausten vuoksi. Kannattaa siis pitää hyvää huolta salasanoista, jos kenttiä haluaa vielä myöhemmin muokata.

 K  Miten tehokkaasti luomani kentät salataan?
 V  Ei kovinkaan vankasti, jos ammattitason salauksiin verrataan. Silti esimerkiksi kentän salasanan selvittäminen vaatii pelistä sellaista taustatietoa, jota ei mistään pahemmin saa - edes pelin exe-tiedostoa tutkimalla (ja jota minä en kenellekkään kerro). Näin ollen kukaan ei halua lähteä murtamaan kentän suojausta vain tehdäkseen kepposia. :)

 K  Onko pelin kuvien tai musiikin muokkaaminen mahdollista?
 V  Vastaus on kyllä. Peli vain ei lähde enää muokkauksen jälkeen käyntiin.

 K  Mitä tiedosto cbNetwork.dll tekee?
 V  Se on nettikomentokirjasto, jota pelin päivitystoiminto käyttää. Peli ei lähetä mitään yksityisiä tietoja internetiin.

 K  Koneessani ei ole internetiä. Miten pelin päivittäminen nyt käy?
 V  Mene koneelle, jolla pääset nettiin, ja lataa peli osoitteesta kpelit.urli.net.
 V  Siirrä peli sitten esimerkiksi usb-muistille tai cd:lle (tavallinen levyke on liian pieni) ja sitä kautta koneeseen, jossa nettiä ei ole. Voit siirtää uuden peliversion suoraan vanhan päälle.

 K  Koneessani ei ole nettiä, joten voinko poistaa cbNetwork.dll-tiedoston?
 V  Et. Peli nimittäin tarkistaa latautuessaan, että kaikki tiedostot on kunnossa. Näin ollen myös cbNetwork.dll tarvitaan, vaikkei tarkistuksessa nettiä käytetäkkään. Jos saat koneeseesi joskus netin, on ainakin pelin päivittäminen sitten helppoa.
 
 K  Miksei kuvan nappaaminen onnistu kun peliä ajetaan ikkunassa?
 V  Tarkkaa syytä en tähän tiedä. Tuloksena syntyy kuitenkin CoolBasicin omaa Screenshot-komentoa käyttämällä pelkkä musta kuvatiedosto. Korjaan tämän jossakin päivityksessä hoitamalla tallennuksen jollakin muulla tapaa.
 
 K  Saanko levittää itse luomiani kenttiä pelistä irrallisina esimerkiksi kotisivullani?
 V  Saat. Omien kenttien levitys on täysin sallittua ja jopa suotavaa.
 
 K  Olen päivittänyt pelin päivitystoiminnolla ja nyt haluaisin levittää sitä. Jos levitän lataamaani alkuperäistä zip- tai rar-pakettia, uudet päivitykset eivät tule mukana. Kuinka minun tulisi toimia?
 V  Helpointa on ohjata peliä haluavat henkilöt lataamaan peli K-pelien sivuilta. Jos tämä ei onnistu, voit itse ladata sivuilta uuden zip- tai rar-paketin - tai vaihtoehtoisesti pakata itselläsi jo olevan pelin kaikkine tiedostoineen pakkausohjelmalla. Voit myös jättää paketista pois itse tekemiäsi kenttiä, jos niin haluat - mutta alkuperäisten kenttien tulee säilyä, jotta peli toimisi. Kannattaa vielä paketin luomisen jälkeen tarkistaa, että paketti purkautuu oikein ja peli lähtee käyntiin.
 
 K  Miten kenttien toplistan tyhjennys onnistuu?
 V  Avaa kenttä ja klikkaa Kentän ominaisuudet. Jos kenttä on suojattu, sinulta kysytään salasanaa. Laita täppä kohtaan Tyhjennä toplista ja klikkaa Ok. Pelissä alunperin olleiden kenttien toplistan tyhjentäminen ei onnistu, sillä vain minä tiedän niiden salasanat.
 

----- - - - ~~~~~~~~~~~~~~~~~~~~~~~~~~~~ - - - ----
----- - - - 6. Tekijä, palaute & levitys - - - ----
----- - - - ~~~~~~~~~~~~~~~~~~~~~~~~~~~~ - - - ----

Tämän pelin olen tehnyt minä, Jarkko Linnanvirta (Jare). Palautetta voit lähettää joko sähköpostilla osoitteeseen kpelit2003@hotmail.com tai osoitteessa www.kpelit.urli.net (tai http://koti.mbnet.fi/jare1/kpelit/) sijaitsevaan vieraskirjaan tai foorumiin. Kaikki palaute on tervetullutta ja parannusehdotukset otetaan huomioon peliin mahdollisesti tulevissa päivityksissä.

Kiitokset seuraaville:
 * CoolBasic (www.coolbasic.com): Loistava ohjelmointikieli, jolla tämä peli on tehty.
 * CoolBasic Software Development Kit (koti.mbnet.fi/cbsdk/): Hyvä funktiokirjasto, auttanut tässä pelissä paljon.
 * CoolBasic Koodikirjasto (cbkk.arkku.net): Toinen hyvä funktiokirjasto, josta on tässä pelissä ollut apua.
 * CoolText (www.cooltext.com): Valikon nappulat sain täällä tehtyä kätevästi.
 * The Boris: Testaus ja pari grafiikkaa
 * Jussi (jussisoftware.urli.net): Testaus
 * Shogo Kawada: Testaus ja taustakuva
 * Dy3r: Testaus
 
Peli on tekijänoikeuslain alainen. Sitä saa levittää, kunhan siitä ei peritä maksua ja kunhan sen tekijäksi ei väitetä ketään muuta kuin minua ja kunhan peliä ei ole muokattu ilman minun lupaani. Omia kenttiä (ja ennätyksiä kaikissa kentissä) saa toki olla pelin mukana.

 (C) 2006 Jarkko Linnanvirta